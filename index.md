<!DOCTYPE html>
<html>
<head>
  İstifadə Şərtləri | <a href="https://eschola.net">eschola.net</a>
</head>
<body>
<div style=padding-left:20px;padding-right:20px;>

<center><hr>
<img style=margin-top:30px;margin-bottom:10px; src='https://s3-us-east-2.amazonaws.com/eschola-sharing/WP Media Folder - eschola/wp-content/uploads/2020/05/Eschola-logo-4.png'>
</center>
<h1 style=text-align:center;margin-top:10px;margin-bottom:30px;>eschola.net portalı üçün İstifadə Şərtləri</h1>

<hr>

<h1>Giriş</h1>
<p style=text-align:justify;>Bu İstifadə Şərtləri (“istifadə şərtləri” və ya “şərtlər”) istifadəçi ilə, yəni sizinlə “eschola.net” internet portalı, yəni bizim aramızdakı münasibətləri tənzimləyən müqavilədir. “eschola.net” internet portalı onlayn bu şərtlərin imkan verdiyi həddə öyrətmə və öyrənmə platformasdır. İstifadəçi portal vasitəsilə göstərilən xidmətləri və ya portalın təqdim etdiyi funksiyaları istifadə etməklə bu şərtlərlə razılığını bildirmiş olur. Şərtlərlə razı olmadığı təqdirdə istifadəçi istifadəni dərhal dayandırmalıdır.</p>

<p style=text-align:justify;>Portalın missiyası hər kəsin sahib olduğu peşəkar və ya akademik bilik, savad və bacarığı kurs formatında pulsuz və ya pullu təqdim etməsinə imkan yaratmaq və hər kəsin mövcud kurslar vasitəsilə yeni bilik, savad və bacarıq öyrənmək və ya mövcud bilik, savad və bacarığını təkmilləşdirməsinə şərait yaratmaqdır. İstifadə şərtlərinin məqsədi portalın davamlı fəaliyyətini təmin etməkdir.</p>

<h2>1. Hesabın açılması</h2>
<p style=text-align:justify;>
Qeydiyyatdan keçərkən qeydiyyat səhifəsindən şərtlərə keçib  tanış olmaq üçün müvafiq keçid (hiperlink) təmin olunur. İstifadəçi portalda hesab açmaqla və ya portaldan hər hansı formada istifadə etməklə təsdiq edir ki, portaldan istifadə etmək üçün istifadəçinin bu zaman mövcud olduğu dövlətin qanunvericiliyi ilə portaldan istifadə etməyə hüququ vardır. 
</p>

<h2>
2. Hesab 
</h2>
<p style=text-align:justify;>
İstifadəçi portalın müəyyən funksiyalarından istifadə etmək üçün hesabını qeydiyyatdan keçirməlidir. Qeydiyyatdan keçərkən istifadəçi hesab üçün şifrə müəyyən etməlidir. İstifadəçi bu xüsusda hesabının və şifrəsinin məxfiliyinin təmin olunmasına və saxlanmasına, habelə açılmış hesab və müəyyən olunmuş şifrə ilə aparılan bütün əməliyyatlara görə şəxsən məsuliyyət daşıyır. İstifadəçi portalda qeydiyyat zamanı daxil edilən, o cümlədən sonradan tələb və müvafiq olaraq təqdim olunan məlumatların düzgünlüyünə, dəqiqliyinə, cariliyinə və tamlığına təminat verir, bu məlumatlarda hər hansı dəyişiklik olarsa portalda müvafiq olaraq yeniləməyə razı olur. İstifadəçinin hesab məlumatlarının və ya şifrəsinin oğurlanması zamanı istifadəçi eschola.net/contact səhifəsi vasitəsilə portal inzibatçısını məlumatlandırmalıdır. 
</p>

<h2>
3. Öyrənmə üçün istifadə
</h2>
<p style=text-align:justify;>
Portalda istənilən şəxslərin, o cümlədən hər hansı təhsil müəssisəsində müəllim kimi işləyən şəxsin kurs tərtib edib yayımlaması mümkündür. Belə şəxslərin təqdim etdiyi kurslardan istifadə portalı təhsil müəssisəsi etmir.
</p>

<h2>4. Beynəlxalq serverlər və fərdi məlumatlar</h2>
<p style=text-align:justify;>Portal inzibatçıları və serverləri Amerika Birləşmiş Ştatlarında, Azərbaycan Respublikasında və digər ölkələrdə fəaliyyət göstərir və ya yerləşir. İstifadəçi onun fərdi məlumatlarının, habelə portaldakı bütün digər məzmun və məlumatların portalın funksionallığının imkan verdiyi həddə bu ölkələrdə toplanması, ötürülməsi, istifadəsi, saxlanması və emalına razılıq verir.</p>


<h2>5. Məxfilik Siyasəti</h2>
<p style=text-align:justify;>Portalın <a href="https://eschola.net/privacy">Məxfilik Siyasəti</a> (<i>baxmaq üçün mətnin üzərindəki linkə keçid edin</i>) şərtlərin ayrılmaz tərkib hissəsidir. İstifadəçi Məxfilik Siyasətini oxumalıdır. İstifadəçidən gözlənilir ki, Məxfilik Siyasətindən xəbərdar olsun. Digər xüsuslarla birlikdə Məxfilik Siyasəti istifadəçinin fərdi məlumatlarının necə idarə olunmasından, portaldan istifadə zamanı məxfiliyin necə təmin olunmasından bəhs edir. </p>

<h2>6. Şərtlərdə dəyişiklik edilməsi</h2>
<p style=text-align:justify;>İstifadəçi hesabından istifadə edərkən şərtləri portalda mövcud olduğu kimi qəbul edir. Portal inzibatçısı və ya sahibi öz mülahizəsinə görə şərtlərə istənilən vaxt dəyişiklik edə bilər. Hesab açdıqdan sonra dəyişikliklərdən mütəmadi xəbərdar olmaq üçün istifadəçi şərtlərin olduğu səhifəni davamlı yoxlamalıdır. Əhəmiyyətli dəyişikliklər barədə istifadəçinin məlumatlandırılması üçün hesaba bağlı emailə göndəriş, portalda şərtlər səhifəsində paylaşım və digər bu kimi vasitələrlə ağlabatan dərəcədə səy göstəriləcəkdir.</p>

<h2>7. İstifadəçi paylaşımları</h2>
<p style=text-align:justify;>Hər bir istifadəçi portaldakı funksiyalardan istifadə etməklə müəyyən məzmun yaradır. Məsələn, tələbələr müzakirələrdə iştirak edir, fikirlərini bölüşür, müəllimlər kurs yaradır, dərslər tərtib edir və s. İstifadəçi bu portalda belə məzmunu paylaşmaqla həmin məzmun üzərindəki qeyri-müstəsna müəlliflik hüquqlarını, o cümlədən yayım hüququnu bütün dünya üzrə təmin edir. İstifadəçi belə məzmunu paylaşmaq hüququna malik olduğunu da təsdiq edir.</p>

<h2>8. Müəllimlik qazancları</h2>
<p style=text-align:justify;>Portalda müəllim kimi qeydiyyatdan keçən hər bir istifadəçinin portalda maksimum iki pulsuz və məhdudiyyətsiz sayda ağalabatan qiymətlə təqdim olunan pullu kurs yerləşdirmək hüququ vardır. Müəllimin kurs satışlarından qazancı hər bir satış üzrə 90 %-dir (varsa, bütün tətbiq oluna bilən vergi daxil). Satış baş verdikcə müəllim öz fərdi profilində satışlar üzrə qazancını görə bilir. Satışların ümumi məbləği 100 Azərbaycan manatını keçdikdə müəllim profilindən ödənişi tələb edə bilir. Tələb olunduqdan sonra ödəniş 30 təqvim günü müddətində müəllimin təqdim etdiyi bank hesabına köçürülür və ya mümkün olduğu halda nağd şəkildə təqdim edilir.</p>

</div>
</body>
</html>

